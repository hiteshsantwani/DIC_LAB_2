{
    "authors": [
        "Laura Agostino"
    ],
    "date_download": "2019-04-05 07:46:40+00:00",
    "date_modify": null,
    "date_publish": null,
    "description": "News dalla Valle d\\'Aosta",
    "filename": "https%3A%2F%2Fwww.bobine.tv%2Findex.php%2Farticoli%2Fnews%2Fpolitica-e-amministrazione%2F34106-Europee%3A-autonomisti-con-e-contro-il-Pd.json",
    "image_url": "https://www.bobine.tv/images/foto_articoli/2019/1554447440300elezioni-europee-2019-650x366-650x366-2.jpg",
    "language": null,
    "localpath": null,
    "source_domain": "www.bobine.tv",
    "text": "\\t\n\\t\n\\t\n\\t\nDopo le fibrillazioni di gioved\u00ec 4 aprile, l\\'incontro serale fra i partiti autonomisti \u00e8 stato chiarificatore.\nNella giornata di venerd\u00ec 5 aprile, sar\u00e0 proposto al Partito democratico di apparentare una lista con un proprio simbolo (non quello elaborato dal presidente di Union vald\u00f4taine progressiste Giuliano Morelli e fatto circolare prima della sua approvazione), un proprio programma e con uno slogan che potrebbe essere Autonomie alpine per l\\'Europa.\nAncora incertezze sulle candidature: Marco Gheller e Alessandro Giovenzi sono i nomi in campo ma c\\'\u00e8 tuttavia chi sostiene che sarebbe meglio individuare un candidato privo di appartenenza politica. Gli altri due candidati saranno scelti in Piemonte e Lombardia, per ampliare le possibilit\u00e0 di ottenere l\\'elezione e per portare un messaggio autonomista oltre i nostri confini. Il Piemontese dovrebbe essere Giacomo Lombardo, sindaco del Comune occitano di Ostana. Il Lombardo dovrebbe provenire dalla zona di Sondrio. Resta il fatto che, nella terna, ci dovr\u00e0 essere almeno una donna.\nIl Partito democratico inserirebbe un proprio candidato (ma si parla piuttosto di una candidata) nella lista nazionale e svolgerebbe dunque una campagna elettorale in contrapposizione al candidato autonomista. Per\u00f2, se non sar\u00e0 eletto alcun candidato del listino autonomista, i voti conseguiti andranno a beneficio della lista madre del Pd.\n\\t\\t\\t\\t\\t\\t\\t\n\\t",
    "title": "Europee: autonomisti con e contro il Pd",
    "title_page": null,
    "title_rss": null,
    "url": "https://www.bobine.tv/index.php/articoli/news/politica-e-amministrazione/34106-Europee:-autonomisti-con-e-contro-il-Pd"
}